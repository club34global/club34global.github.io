<!DOCTYPE html>
<html>
  <head>
    <meta charset="utf-8">
    <title>TBA</title>
    <link href="../../style/alb1.css" rel="stylesheet" >
    <link rel="shortcut icon" href="../zdj/favicon.ico" type="image/x-icon">
  </head>
  <body>
    <a href="../home.html"><img src="../../zdj/headings.png" id="headings"></a>
  	<hr>
  	<div id="c1">
  		<h1>French Water. Esej Interpretacyjny</h1>

      <p>French Water to kr&oacute;tkometrażowy film w reżyserii Jima Jarmuscha wyprodukowany przez Saint Laurent. Ukazał się 14 kwietnia 2021 roku, po niemalże dokładnie dw&oacute;ch latach od premiery ostatniego kinowego filmu tego reżysera &ndash; Dead Don&rsquo;t Die. Jarmusch, kt&oacute;ry już od lat 80&rsquo; znany był ze swojego zamiłowania do short&oacute;w, powraca do tej konwencji, jednocześnie odwołując się do najlepszych czas&oacute;w swojej tw&oacute;rczości. French Water to najwyższy wymiar kina kontemplacyjnego, w kt&oacute;rym nic nie jest oczywiste. Brakuje fabuły, dialogi przypominają small talk, a akcja w żaden spos&oacute;b nie posuwa się do przodu. Taki spos&oacute;b prowadzenia narracji, kt&oacute;rego Jarmusch użył już w The Limits of Controll, pozwala jednak na postawienie tezy, że filmu tego nie należy interpretować w spos&oacute;b dosłowny, gdyż jego przesłanie nie jest umiejscowione na ekranie, tylko w głowie odbiorcy. French Water przesycony jest impresjonizmem i symbolizmem, kt&oacute;re sprawiają, że przez niecałe dziewięć minut trwania filmu, ważna jest każda scena, a każde ujęcie i nawet drobny gest mają swoje znaczenie.</p>
<p>Pierwszym skojarzeniem z filmem French Water jest dla wielu widz&oacute;w oczywiście Wes Anderson. Kto inny jak nie on odnajduje się tak dobrze w produkcji kr&oacute;tkometrażowych film&oacute;w&hellip;. na zlecenie dom&oacute;w mody. Po tym jak stworzył Castello Cavalcantiego dla Prady, a następnie Come Together dla niemieckiej sieci&oacute;wki H&amp;M, można pokusić się o stwierdzenie, że stał się monopolistą dla tego typu produkcji, kt&oacute;re okazują się być bardzo atrakcyjną formą samorealizacji dla wielu reżyser&oacute;w. Sam Xavier Dolan przyznał, że mając doświadczenie zar&oacute;wno w kręceniu film&oacute;w własnej produkcji, jak i wsp&oacute;łpracy z gigantycznymi korporacjami showbiznesowymi, marzy o emeryturze, na kt&oacute;rej poświęciłby się właśnie filmom fabularno-reklamowym. Podkreślił wygodę związaną takimi produkcjami, dysponowanie ogromnym budżetem i prawie całkowicie wolną rękę w kwestii obsady, scenariusza i reżyserii.</p>
<p>W tym przypadku francuski dom mody Saint Laurent nie skierował swojej uwagi na stojącego na piedestale Andersona, ani ubiegającego się o podobne stanowiska Dolana. Los padł na Jarmuscha, dla kt&oacute;rego może to być ostatni film, jaki wyjedzie spod jego ręki. Poza reżyserem do zdjęć zaangażowano cztery najwyższej światowej klasy aktorki i modela &ndash; Leo Reilly&rsquo;ego. W gł&oacute;wnej damskiej roli znalazła się niezastąpiona Charlotte Gainsbourg, a trzy w trzy r&oacute;wnorzędne sobie postacie wcieliły się Julianne Moore, Chlo&euml; Sevigny i Indya Moore.</p>
<p>Akcja toczy się w bliżej nieokreślonej sali bankietowej, choć rozciąga się na najprawdopodobniej cały gmach lub kamienicę. Wszystkie miejsca &ndash; sala gł&oacute;wna, hol, klatki schodowe, parking i korytarze sprawiają wrażenie opustoszałych i onirycznych. Skąpane w ciepłym świetle lamp, promieniujące fioletem przestrzenie zdają się wyjęte ze snu i zawieszone w jakiejś nieokreślonej przestrzeni. Cała aura filmu jest tajemnicza i przypomina poetykę marzenia sennego, co tylko wzmacnia możliwości impresjonistycznego postrzegania dzieła.</p>
<p>Już z pierwszej sceny wyciągnąć można pewne poszlaki dotyczące kierunku dalszej interpretacji. Kamera pokazuje pogrążone w p&oacute;łmroku pozostałości po ekskluzywnej kolacji. Mimo, że to resztki przeznaczone do wyrzucenia, ich kompozycja jest bardzo harmonijna i estetyczna, jak z obrazu przedstawiającego martwą naturę. Sugeruje to postrzeganie miejsca akcji jako odmiany arkadii, gdzie ucztowanie niezwiązane jest prostą rozkoszą płynącą z jedzenia i picia, a przyjmuje formę szczęśliwego, szczerego spotkania. Można zestawić to w spos&oacute;b kontrastowy z homologicznym ukazaniem stołu po wystawnej kolacji przedstawionym w Stokrotkach Very Chytilovej, gdzie resztki przeniknięte są brudem, wzbudzają odrażenie. Symbolizują tam zepsucie, wynikające z nihilizmu połączonego z beznadziejnym oddawaniu się łakomstwu i pijaństwu.</p>
<p>Czas akcji, o kt&oacute;rym informuje widza kilkusekundowa scena r&oacute;wnież nie pozostaje bez znaczenia. Osadzenie akcji w pustoszejącym domu, po zakończeniu przyjęcia oznaczać może autobiograficzne podsumowanie dotychczasowej tw&oacute;rczości Jarmuscha, kt&oacute;rego czas na szczycie powoli przemija. Reżyser może traktować etiudę jako swoje ostatnie dzieło, ukazujące się jednakże już po zakończeniu burzliwej kariery. Za moment zakończenia przyjęcia trzeba by uznać premierę Dead Don&rsquo;t Die, kt&oacute;ry bardzo źle przyjęty został przez krytyk&oacute;w, widownię i świat kina. Jarmusch zostaje jednak na służbie pomimo końca przyjęcia i częstuje ostatnich, zbierających się ku wyjściu gości Francuską Wodą.</p>
<p>Inną drogą analizy przesłania płynącego z umiejscowienia akcji o konkretnej porze jest traktowanie jej jako og&oacute;lnej tendencji do schyłkowości albo dekadencji. Wtedy zabieg przedstawia się analogicznie do tego zastosowanego przez Stanisława Witkiewicza, kt&oacute;ry tytułując swoją powieść Pożegnanie jesieni, w spos&oacute;b jasny zaznaczył przepowiednie zakończenie pewnej epoki w dziejach świata. Jarmusch r&oacute;wnież m&oacute;gł zauważyć kryzys panujący w społeczeństwie w bardzo wczesnych latach 20&rsquo;, co zwiastować mogło niedalekie nadejście upadku dotychczasowych zasad, wartości i porządku.</p>
<p>Kolejne ujęcie przedstawia nienagannie ubranego, stojącego na wprost holu lokaja lub kelnera (Leo Reilly), kt&oacute;ry od teraz nazywany będzie po prostu bohaterem. Ze stoickim spokojem, bez objaw znudzenia obserwuje salę, w oczekiwaniu na zagubionych w drodze do wyjścia gości. Wejście dw&oacute;ch kobiet przez lustrzane drzwi powoduje luminację promieni odbijających się w kolejnych zwierciadłach. Zjawisko, w połączeniu ze zmieniającymi się stale kreacjami pań, podkreśla ich efektowność i szyk z jakim się obchodzą.</p>
<p>Pierwszy z dialog&oacute;w dostarcza informacji o charakterze przechodzących schodami kobiet. Ich rozmowa nie ma na celu wymiany zdań, a jedynie podwyższenie własnej wartości w oczy rozm&oacute;wcy. Kobiety piętnują materializm swojej znajomej, same będąc uzależnione od luksus&oacute;w. Przemieszczają kolejne pomieszczenia szukając się wzajemnie o obgadując.</p>
<p>Następnie po raz pierwszy na ekranie pojawia się gł&oacute;wna bohaterka, od teraz Charlotte. Nie wchodzi, ale pojawia się znikąd, tuż za bohaterem. Następnie niczym zjawa znika i znowu powstaje w innych miejscach. Jest nonszalancka, pełna życia, sprawia wrażenie naturalnej. Zobaczywszy ją po raz pierwszy bohater nie ma pewności, czy ujrzał prawdziwą osobę, czy doznaje halucynacji z powodu zmęczenia długim dyżurem po godzinach. Gdy Charlotte pojawia się znowu, obserwuje ją, a nawet wyraźnie się wpatruje. Nie odzywa się do niej słowem, może z powodu braku pewności w jej realność, a może jest zbyt zaskoczony i przytłoczony jej odmiennym zachowaniem. Gdy patrzy na nią sprawia wrażenie zafascynowanego. Czuje, że to właśnie na nią czekał przez tyle czasu. Gdy kobieta znika, bohater wciąż wpatruje się w miejsce gdzie stała, nie mogąc pogodzić się z jej odejściem. Zmieszany i zdezorientowany odwraca się i przyjmuje pozę, jakiej wymaga od niego służba. Na twarzy wciąż rysuje mu się poczucie niepewności tego co zobaczył. Pr&oacute;buje otrząsnąć się i oderwać myślami, ale sylwetka Charlotte nie może opuścić jego pamięci.</p>
<p>Po chwili do holu wchodzi jedna z trzech &bdquo;przyjaci&oacute;łek&rdquo; i rozpoczyna rozmowę z bohaterem. Jej pytanie wskazuje na stały element poszukiwania czegoś w życiu. Poprzez stawianie sobie małych cel&oacute;w i ich realizację życie płynie szybko, bez chwili na spok&oacute;j i kontemplacje. Bohater częstuje kobietę wodą, kt&oacute;rą przyjmuje ją dosyć obojętnie. Dopiero, gdy dowiaduje się że woda jest francuska, zaczyna doceniać jej wartość i twierdzi, że kocha wodę. W jasny spos&oacute;b pokazuje to, po raz kolejny, przywiązanie do materializmu, chęć wpasowywania się w konwenanse i normy społeczne. Postawa bohatera wobec kobiety jest inna, w por&oacute;wnaniu z Charlotte. Jest uprzejmy, doradza jej, ale nie odczuwa żadnej więzi. Traktuje ją jak kolejną osobę, kt&oacute;ra pojawi się w jego życiu tylko na chwilę, nie zostawiając nic po sobie. Z dialogu można dowiedzieć się jeszcze jednej ważnej rzeczy. Bohater przyznaje, że mimo tego, iż zabawa skończyła się ponad godzinę temu, on został tu jako ostatni. Wypowiedziane przez niego zdanie ma znaczne powiązanie z dekadencką drogą interpretacyjną French Water. Bohater symbolizuje ostatniego na świecie człowieka, dla kt&oacute;rego liczą się wartości, takie jak dobro i szlachetność. Sama jego rola, w kt&oacute;rej wskazuje zagubionym drogę i częstuje ich wodą może kojarzyć się z prometejskim poświęceniem w imię og&oacute;łu. Otoczony ludźmi pr&oacute;żnymi, nie ocenia ich. Wytrwale służy, nie oczekując podziękowań ani pochwał. Jest wytrwały w swojej roli, zawsze gotowy do pomocy, odstawiając swoje problemy na drugi plan. Takich ludzi jednak już nie ma i gdy jego praca się skończy świat pozostanie pusty, płytki i sztuczny.</p>
<p>W kontekście dw&oacute;ch rozm&oacute;w, jakie odbył dotychczas bohater można dojść do pewnych wniosk&oacute;w por&oacute;wnawczych. Po pierwsze bohater rysuje się jako osoba dająca innym coś od siebie. Częstuje ich najlepszym co ma &ndash; francuską wodą, lecz sam nie dostaje nic od innych. Wyjątkiem jest tu Charlotte, kt&oacute;ra nie oczekuje niczego od bohatera, potrafi zająć się sama sobą. Można pokusić się o stwierdzenie, że nawet daje coś bohaterowi, gdyż sama jej obecność wywołuje poczucie szczęścia na jego twarzy.</p>
<p>W kolejnych aktach z udziałem przyjaci&oacute;łek zaobserwować można ich tendencje do plotkowania i wzajemnego obgadywania. W każdej scenie dwie inne kobiety szukają trzeciej, kt&oacute;ra pyta bohatera o drogę. Podkreśla to fakt braku solidarności między nimi i dwulicowość, jaką okazują sobie. Przechadzają się po opustoszałych przestrzeniach, nie zwracając uwagi na otaczające je przedmioty i sytuacje. Może oznaczać to ich zapatrzenie w siebie i szybki tryb życia, w kt&oacute;rym nie ma czasu na dostrzeganie drobnych rzeczy. Przyjaci&oacute;łki symbolizują najprawdopodobniej obraz wsp&oacute;łczesnego społeczeństwa, w kt&oacute;rym zanikły pewne cenione przez reżysera wartości. Relacje międzyludzkie oziębiły się, a ludzie nie przywiązują dużej wagi do rozmyślań nad pięknem, czy dobrem. W pogoni za karierą, pieniędzmi i sławą są bezwzględni i zapatrzeni w sukces.</p>
<p>Ze scen na parkingu, schodach i przy biblioteczce wyłania się mocno kontrastowy obraz między przyjaci&oacute;łkami a Charlotte. Ona jako jedyna odnajduje coś wyjątkowego w pozornie codziennych sytuacjach. Jest wrażliwa na sztukę, elokwentna i potrafi korzystać z życia. Gdy po raz kolejny spotyka bohatera, wciąż niczego od niego nie potrzebuje. Nikogo nie szuka, ani nie pr&oacute;buje wykorzystywać. Jej taniec ma złożony wymiar symboliczny. Oznacza radość i szczęście, kt&oacute;rymi jest gotowa się dzielić z innymi. W jej obecności sam bohater r&oacute;wnież cieszy się i choć nie zamienili razem ani słowa odczuć można podświadomą więź między nimi. Dobre chwile trwają jednak kr&oacute;tko. Kobieta znowu znika, a bohaterowi pozostaje w myślach jej gorączkowy, niepewny obraz. W tym kontekście kluczowy jest przywołany fragment utworu Edgara Allana Poe. Wskazuje on zalety z posiadania marzeń, i wiary w optymizm. Może właśnie ten cytat całkowicie podważa realność istnienia Charlotte i przemawia za tym, że jest to tylko będąca halucynacją projekcja idealnej kobiety dla bohatera.</p>
<p>Przed rozpoczęciem interpretacji zakończenia warto podsumować kr&oacute;tko dotychczasowe wnioski. Bohater symbolizuje pozostającego na straży wartości, poświęconego pomocy i służbie innym dobrego, lecz skromnego i zamkniętego w sobie człowieka. Trzy szukające się przyjaci&oacute;łki, to obraz społeczeństwa, nieczułego, pr&oacute;żnego i sztucznego. Oznaczają r&oacute;wnież przypadkowych ludzi przewijających się przez jego życie, nic do niego nie wnosząc. W mniejszy lub większy spos&oacute;b wykorzystują go do własnych cel&oacute;w, nie dając nic od siebie. W końcu Charlotte, bardzo zagadkowa i niejasna postać jest uosobieniem ideału dla bohatera. Wytworzona między nimi relacja oparta jest na radości i wzajemnej akceptacji, choć nie ma nawet pewności, czy nie jest wytworem jego umysłu.</p>
<p>Końc&oacute;wka, tego kr&oacute;tkiego filmu jest kluczowa i składa się z trzech ważnych ujęć. Jako pierwsze zaobserwować można spotkanie się wszystkich przyjaci&oacute;łek. Kiedy są wszystkie razem, pierwszą rzeczą jakiej dokonują jest założenie masek, co w spos&oacute;b banalny symbolizuje ich sztuczność i pozory uprzejmości jakie sprawiają, w głębi duszy gardząc innymi. Mimo uprzejmości kelnera kobiety traktują go bez szacunku i wychodzą bez odwdzięczenia się. Jedyne co cenią top francuska woda, kt&oacute;rą zostały poczęstowane, bo nie liczy się dla nich gest, tylko wartości materialne. Po tym wychodząc, znikając z życia bohatera, najprawdopodobniej już na zawsze. Następnie pojawia się Charlotte. Bohater ucieszony na jej widok stara nawiązać się z nią kontakt, pokazać jakiś sympatyczny gest. Ona jednak nie odwzorowuje jego entuzjazmu i r&oacute;wnież po prostu wychodzi. Pokazuje to, że w życiu zawsze na końcu zostaje się samemu. Otaczający ludzie, ci dobrzy i źli odchodzą i odwracają się od bohatera, kt&oacute;ry musi zmierzyć się z rozczarowaniem, poczuciem straty i samotnością. W końcu ostatnie ujęcie, pokazujące bohatera, kt&oacute;ry częstuje się samemu wodą, kt&oacute;rą do tej pory oferował tylko innym. Oznaczać może to jego pogodzenie się z nieistnieniem utopijnego świata, w kt&oacute;rym inni odwdzięczają się za szlachetną postawę. Pierwszy raz postanawia zrobić coś dla siebie, a nie dla innych, pokazując tym, że bycie altruistą w surowym świecie nie daje wymiernych korzyści. Jego postawa zmienia się i daje ciche przyzwolenie na uczestnictwo w rzeczywistości, gdzie każdy liczyć może tylko na siebie.</p>
<p>(nie dokończono)</p>
<p>vinsent</p>



  	</div>
    <center>
<footer>
  <a href="insider.html"><img src="../../zdj/logo344.png" id="flogo"></a>
</footer>
    </center>
  </body>
</html>

