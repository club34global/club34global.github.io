<!DOCTYPE html>
<html>
  <head>
    <meta charset="utf-8">
    <title>Hardcor Disco</title>
    <link href="../../style/2center.css" rel="stylesheet" >
    <link href="../../style/2center2.css" rel="stylesheet" >
    <link rel="shortcut icon" href="../zdj/favicon.ico" type="image/x-icon">
  </head>
  <body>

  <center id="cet">

    <br>
    <br>
    <p></p>
   <h1>Hardkor Disko (2014) - Blog Filmowy #36</h1>
   <p>03.03.2023.</p>
   <p>Hardkor Disko jest najważniejszym w dotychczasowym dorobku filmem Krzysztofa Skoniecznego. Krytycy i odbiorcy nie pozostawili na nim suchej nitki, przez co osoba potencjalnie zainteresowana wybraniem się na post premierę tego filmu lub sięgnięcia po niego w domu może łatwo się zniechęcić. Głównymi wytykanymi przez widzów wadami są mdły klimat, i fabularna pustka. Jednak czy na pewno Hardkor Disco nie zasługuje nawet na odrobinę pochwały?</p>
   <p>  Na samym początku warto sklasyfikować ten film do odpowiedniego gatunku, jakim jest współczesne kino europejskie – nurt niezależny, aczkolwiek posiadający pewne niepowtarzalne dla innych gatunków cechy spajające go w jedną całość. Poza tym, Disco posiada bardzo wiele cech kina autorskiego, a wręcz offowego. Począwszy od oprawy muzycznej i graficznej, przez reżyserię i grę aktorską. Aby lepiej zrozumieć ten film warto zadać sobie dwa pytania: Po co? i O czym?. Choć dla większości produkcji na pytania te odpowiedzi same nasuwały by się na myśl tutaj jest przeciwnie. </p>
   <p>  Dawid Adamek, napisał że film jest fabularną wydmuszką, co jest jak najbardziej słuszne. Choć dla niektórych będzie to oznaczało totalną porażkę produkcji, na pewno znajdą się amatorzy kina bez fabuły i akcji, którzy docenią kunszt i wyważenie tego dzieła. Film Skoniecznego uznać można za filmowe białe płótno, czyli dzieło pozostawiające całą interpretację widzowi bez dawania mu poszlak, czy też wskazówek popychających widza do przodu w drodze do rozwikłania tej nierozwiązywalnej zagadki, której istnienie jest właściwie niepewne. Porównując Hardkor Disco do muzyki, należało by zakwalifikować go jako gatunek Ambient, w którym brak linii melodycznej, a brzmienia tworzą tylko barwne plamy, tworzące powtarzalne kompozycje, w akompaniamencie wybijanego przez automat perkusyjny rytmu. Celem tego filmu może być wywołanie Katharsis, czyli ubolewania nad istnieniem i skłonienia do refleksji odbiorcy. Tezie tej sprzyjają na pewno wyraziste środki przekazu, następujące po sobie fragmenty wycięte niczym z teledysku, przedstawiające szaleńczą zabawę z głośną muzyką i narkotykami, a zaraz później milczące obrazy natury i kilkominutowe kadry z nieruchomego statywu.  Można więc stwierdzić, że zamiast poruszania konkretnych problemów Hardkor Disco skłania do rozmyślań nad ogólnym sensem świata. Ten pogląd bardzo zbliża Krzysztofa Skoniecznego do Jima Jarmuscha, do którego nie brak nawiązań w filmie, jak chociażby plakat filmu Stranger Than Paradise w piętnastej minucie filmu, który można było zauważyć odrywając wzrok od sceny łóżkowej z udziałem głównych postaci. Cechy łączące obu reżyserów to niedomówienia, powtarzalne schematy, ograniczenie fabuły do minimum oraz przeciąganie kadrów i milczące sceny, które sprawiają, że w sposób odrealniony widz zaczyna zastanawiać się nad uczuciami, celem i sensem życia. Najlepszym spuentowaniem filmu jest sentencja „słowa są srebrem…”, gdyż to dzięki milczeniu pełnym przenikającej pustki można w bohaterach dostrzec samych siebie, błąkających się w świecie bez przyczyny i skutku.</p>
   <p>  Film dotyka jednak pewnych tematów i choć robi to bardzo subtelnie można wyciągnąć z niego kilka ciekawych wniosków. Na pierwszy plan wychodzi zderzenie „małomiasteczkowego” z „wielkomiejskim pięknym światem”. Pierwsze minuty filmu dają obraz spokoju, harmonii, ale beznadziei i braku perspektyw prowincjonalnego życia. Z drugiej strony wciągająca tętniąca życiem Warszawa, która wciąga w swoje szpony. Mimo wysokich BPM ludzie w mieście nie są pełni życia. Muszą mieć coraz więcej bodźców i pragną stałego pobudzenia, zabawy aby życie wiodło ich do przodu. Częstym dostrzeganym przez internautów zjawiskiem w kontekście motywu miasta jest hedonizm. Można go rzeczywiście dostrzec w postaci Olka, który odrzuca artystyczne uniesienie na rzecz wygodnego życia. Jednak przede wszystkim pojawia się on w bohaterze zbiorowym jakim jest prowadząca nocne życie młoda Warszawa.. Jest upajanie się życiem jak narkotykiem, którego potrzeba wciąż więcej, aby się zaspokoić. Wizualny i dźwiękowy szał pokazuje, że młodzi oczekują od życia takiej dawki emocji, adrenaliny i zabawy, jakiej nie mogliby dostać i wciąż niespełnieni dążą do osiągnięcia granic przyjemności.  Poza tym kontrast widoczny jest w postaciach. Marcin – stonowany, milczący i pełna życia, a raczej goniąca je Ola. Dosyć powiedziane już zostało o zaletach milczenia, więc przejść należy do krzyku. Krzyk Oli jest krzykiem rozpaczy, poczucia, że nie tak miało wyglądać życie. Mimo wiecznego wirowania na orbitach zabawy dostrzec można utęsknienie przed niepoznanymi wartościami – przywiązaniem, samostanowieniem lub byciem sobą. Głównym przekazem tego wątku są pytania: Ile można tak żyć? oraz Po co?. W filmie występuje również motyw zemsty, który jest jedynym motorem napędu fabuły. W kontekście całego dzieła jest on raczej dopełnieniem motywu odrzucenia, izolacji i podziału między słowami i milczeniem. </p>
   <p>Podsumowując, Hardkor Disco filmem o niczym jest. Nie ma rozbudowanej fabuły, zwrotów akcji, gagów ani wywołujących łezkę tragicznych scen. Mimo tego, a w zasadzie dzięki temu niesie ogromny bagaż emocjonalny, który wytwarza się w świadomym odbiorcy niosąc go przez krainy samotności na pustkę istnienia, gdzie będzie musiał zmierzyć się z pytaniami, nad którymi nie ma czasu, siły lub okazji zastanowić się na co dzień. </p>
   <p>moja ocena: 8+</p>
</br>
</br>
</br>

  <footer> 
  <table WIDTH=1500 id=tf>
     <TR>
         <TH width=33%><p id=cpr>&#169 Club 34 2022</p></TH>
         <TH width=33%><a href="../home.html"><img src="../../zdj/trred.png" width=25 high=25></a></TH>
         <TH width=33%><p id=never>Never trust yourself</p></TH>
     </TR>
   </table>
  </footer>
</center>



  </body>
</html>

