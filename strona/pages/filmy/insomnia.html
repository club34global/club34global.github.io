<!DOCTYPE html>
<html>
  <head>
    <meta charset="utf-8">
    <title>Insomnia</title>
    <link href="../../style/2center.css" rel="stylesheet" >
    <link href="../../style/2center2.css" rel="stylesheet" >
    <link rel="shortcut icon" href="../zdj/favicon.ico" type="image/x-icon">
  </head>
  <body>

  <center id="cet">
    
    <h1>Kto nakręcił lepszą Insomnię?</h1>
<p>25.05.2023 r. Blog filmowy #41</p>
<p> </p>
<p>Film Bezsenność (2002), z Al Pacino roku dla wielu stanowi klasykę wśród mrocznych kryminałów. Nie wszyscy jednak wiedzą, że nie jest to oryginalna amerykańska produkcja, a jedynie kopia filmu sprzed kilku lat. Zjawiskiem dość popularnym u hollywoodzkich producentów jest odkupywanie praw do europejskich filmów i kręcenie ich od nowa w USA. Taki sam los spotkał norweską produkcję Insomnia z 1997.</p>
<p>Faktem jest, że sam oryginał przed wydaniem remake’u nie wyszedł daleko poza Skandynawię, a po 2002 zyskał większy rozgłos. Pozostaje oczywiście w cieniu i popularności obu filmów nie sposób zestawić w jednej skali. Christopher Nolan nakręcił film bez zmiany scenariusza, który całkowicie pokrywał się z tym napisanym przez Erika Skjoldbjærga, Nikolaja Frobeniusa. Istotną zmianę zauważyć można jedynie w końcówce filmu. Poza tym w 90% fabuły zobaczyć można identyczne sceny a nawet takie same ujęcia. Czy jednak Bezsenność i Insomnia to klony?</p>
<p>Dla odbiorcy pierwowzór i kopia stanowić mogą zupełnie inne filmy, które opowiadają co prawda tą samą historię, lecz w różny sposób. Nic dziwnego, że norweski film sam nie zapracował sobie na rozgłos w Stanach. Zdarzenia opowiadane są chłodno, bez patetycznej muzyki, uniesień i nagłych zwrotów akcji. Akcja toczy się spokojnie i w sposób opanowany, co nie odbiera jednak jej mroku, tajemniczości i intrygi. Film poprowadzony jest tak, że nie można jednoznacznie wskazać momentu kulminacji, jest on rozciągnięty i niezbyt pikuje. Mimo to cała produkcja niesie za sobą duży bagaż emocji i moralnych rozterek. Fabuła rozwiązuje się nie dając jednoznacznego rozstrzygnięcia, co jest dobre a co złe. Pozostawia etyczną pustkę i daje wolność oceny pokrętnego wyjścia z zawiłej sytuacji.</p>
<p>Bezsenność z 2002 jest na pewno lepiej znana nawet europejskiemu audytorium. Z perspektywy Nolana historia opowiedziana została w sposób żywiołowy, pełen akcji, emocji i patosu. Wersja ta ma większą szansę na zainteresowanie i przyciągnięcie widowni. Poprowadzona jest bardzo efektownie, trzymając przez cały czas w napięciu. Warto jednak zapoznać się z oboma filmami, nawet jeśli oznaczałoby to obejrzenie dwóch pod rząd. Pozwoli to na ciekawe obserwacje i spostrzeżenia na temat obu produkcji, przez których pryzmat można zestawić ze sobą całokształt kina europejskiego i amerykańskiego.</p>
<p>~xi vampire</p>

   <footer>
       <p class="pf1">&#169 Club 34 2022-2023</p>
       <a href="../home.html" style="width:33%; text-align:center;"><img src="../../zdj/trred.png" width=25 high=25></a>
       <a href="../doppler.html" class=sbutton style="width: 33%;"><p class="pf2">Never trust yourself</p></a>
      </footer> 
  </center>

  
  



  </body>
</html>

