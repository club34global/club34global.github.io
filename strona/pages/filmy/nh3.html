<!DOCTYPE html>
<html>
  <head>
    <meta charset="utf-8">
    <title>NH 3</title>
    <link href="../../style/2center.css" rel="stylesheet" >
    <link href="../../style/2center2.css" rel="stylesheet" >
    <link rel="shortcut icon" href="../zdj/favicon.ico" type="image/x-icon">
  </head>
  <body>

  <center id="cet">
    
     <h1>MFF Nowe Horyzonty – cz. 3.</h1><p>27.07.2023 r.</p><ol><li><h1>Czerwone niebo (2023 GER)</h1></li></ol><p>Motyw filmu Czerwone niebo jest dosłownie zapożyczony z <em>Kolekcjonerki</em> Erica Rohmera. Podjęcie polemiki z Opowieściami moralnymi i reinterpretacja klasycznego dzieła w nowatorski sposób miała być misją szlachetną, lecz sam efekt przynosi ambiwalentne uczucia. Z jednej strony identyczny remake był by nie na miejscu, z drugiej, największą wada Czerwonego nieba jest właśnie to, że nie jest on <em>Kolekcjonerką</em> z 1967.</p><p>Rozbieżność obu tytułów rozpoczyna się na etapie zawiązywania się konfliktów racji między bohaterami. Gdy Rohmer zestawia moralną dyscyplinę z naiwnym poszukiwaniem szczęścia, Petzold zaczyna snuć historyjkę o zadumanym w sobie pisarzu, próbując jednocześnie nasunąć przesłanie o szkodliwości egoizmu i pychy. Końcówka to już iście motywacyjny teatrzyk przedstawiający wzorową przemianę wewnętrzną z zarozumiałego grafomana w troskliwego wieszcza.</p><p>Fabuła opiera się na głównie na zbiegach okoliczności, niezależnych od decyzji bohaterów wydarzeniach i zwrotach akcji. Zjawiskiem pozytywnym jest ukazanie rytmu dobowego, jako wyznacznika rutyny ciepłych wakacyjnych dni. Dzięki ich powtarzalności dostrzec można było zarówno kierunek relacji między bohaterami, jak i ich wewnętrzny rozwój. Niestety postacie są mocno przerysowane, jednokierunkowe i powierzchowne. Każda posiada zaledwie kilka determinujących ją cech, będących otwartymi kartami, lub otwieranymi w trakcie filmu sekretami. Strona wizualna jest przyzwoita, choć raczej przeciętna. Aktorstwo pozostawia wiele do życzenia i może to właśnie jemu należy zawdzięczać szablonowość postaci.</p><p><em>Czerwone niebo</em> to produkcja nawet udana. W zasadzie wszystko co dobre, pochodzi z francuskiej <em>Kolekcjonerki</em>, choć bywają i autorskie momenty. Seans jest dosyć lekki i bardzo przyjemny, do tego mniej lub bardziej subtelny humor sprawia, że można mieć przy nim prawdziwy ubaw.</p><ol start="2"><li><h1>Połówki 2023 GER</h1></li></ol><p><em>Połówki</em> to przede wszystkim popis aktorstwa i reżyserii Fabiana Stumma, warto jednak pamiętać o autobiograficznej stronie tego filmu. W swoim debiucie Stumm podjął przede wszystkim temat przywiązania i lęku przed utratą najbliższych. Rozważa stadium rozpadu związku z perspektywy porzucającego, jak i porzucanego. Pokazuje jak mimo oziębiających się relacji ważna w życiu człowieka jest jego druga połówka i jakie rozdarcie powoduje jej utrata. Film porusza również motyw autotematyczny, związany z wpływem odgrywanej roli na prywatne życie aktora. Granice między sceną a rzeczywistością zacierają się, a odtwórca mimowolnie zaczyna utożsamiać się ze swoją postacią. Warto podkreślić, że Połówki to festiwal queeru, manifest równości i międzykulturowości a przede wszystkim ciepła, łącząca nostalgię z humorem, wartościowa opowieść.</p><ol start="3"><li><h1>Infinity Pool 2023 CAN</h1></li></ol><p>Brandon Cronenberg podążając śladami ojca zwraca obiektyw kamery w stronę brutalnej przemocy i stara się stworzyć historię godną Kubricka, która stałaby się ikoną swojej dekady. To co udało się Davidowi C., którego <em>Videodrom</em> został okrzyknięty <em>Mechaniczną pomarańczą</em> lat 80., nie przyjdzie łatwo Brandonowi.</p><p>Analizując fabułę i wykonanie, <em>Infinity Pool </em>to połączenie <em>Twarzy na sprzedaż</em> z 1966 z <em>Menu</em> 2022. Dosyć nieudolnie przedstawione zostały typowe dla przemocowej epopei, pranie mózgu, wyzysk i wierne poddanie odmienionego człowieka. Nieustannie bohaterowi towarzyszy nastręczająca się femme fatale, której odtwórczyni wybrała bardzo irytujący sposób realizacji swojej roli. W produkcji pojawia się dużo, mało zmysłowych scen erotycznych. Pojawiają się także narkotyczne rezurekcje przypominające bardziej <em>Odmienne </em><em>s</em><em>tany świadomości</em> niż stare dobre Cronenberg’owskie gorączkowe majaki.</p><p>Przechodząc do pozytywów, docenić należy koncept świadomości sobowtórów i aż żal, że poświęcono mu tak niewiele uwagi. Scenografia jest dobrze dopracowana i nadaje całości ciekawego klimatu. Również krwawe sceny, chodź było ich bardzo mało (za mało na nazwanie tego body horrorem) zrobione były profesjonalnie, wręcz obrzydliwe w pozytywnym tego słowa znaczeniu.</p><p>Podsumowując, młody Cronenberg musi się jeszcze wiele nauczyć, zanim dorośnie wyżej niż do kolan ojca i innych wirtuozów krwawego horroru. Fabuła przewidywalna, ułożona raczej pod rozrywkę niż pod przekaz. No i po co te jump scare’y? Jest ich zaledwie kilka, ale nikt nie przyjdzie na ten seans, żeby się bać. Również napompowana scena chłopca podczas egzekucji sprawia, że Infinity Pool momentami przypomina budżetowy horror o straszydłach w opuszczonym domu.</p><p> </p>

   <footer>
       <p class="pf1">&#169 Club 34 2022-2023</p>
       <a href="../home.html" style="width:33%; text-align:center;"><img src="../../zdj/trred.png" width=25 high=25></a>
       <a href="../doppler.html" class=sbutton style="width: 33%;"><p class="pf2">Never trust yourself</p></a>
      </footer> 
  </center>

  
  



  </body>
</html>

