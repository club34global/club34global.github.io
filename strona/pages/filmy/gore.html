<!DOCTYPE html>
<html>
  <head>
    <meta charset="utf-8">
    <title>Gore Core</title>
    <link href="../../style/2center.css" rel="stylesheet" >
    <link href="../../style/2center2.css" rel="stylesheet" >
    <link rel="shortcut icon" href="../zdj/favicon.ico" type="image/x-icon">
  </head>
  <body>

  <center id="cet">
    <h1>Gore Core</h1><p> </p>03.09.2023 r.<p> </p><p>Gore jest gatunkiem filmowym, będącym odmianą horroru starającą się wizualnie wzbudzić strach lub obrzydzenie. Zostaje to osiągnięte poprzez liczne sceny charakterystyczne, wśród których wyróżnić można: krwawe i poranione ciała, deformacja biologiczne, perwersyjne zachowania seksualne i inne odrażające obrazy. Gatunek ten miał być mniej subtelny niż horror o podłożu psychologicznym, wpisywać się w nurt kina klasy B lub C, uciekając się do nieprofesjonalnych i tanich rozwiązań scenograficznych, scenariuszowych i efektów specjalnych. Kino gore samo w sobie nie miało większych ambicji i pozostawało trybem w machinie produkcyjnej show-biznesu, odpowiadając potrzebom rynku i konsumentów. Dało jednak początek nowemu gatunkowi, który mimo swej kontrowersyjności stał się ważnym elementem sceny autorskiej.</p><p>Z perspektywy czasu, gore nie wniosło do historii kinematografii wielu wartości. Pozostała po nim przede wszystkim estetyka – brutalna, krwawa, niecenzuralna, w najbardziej naturalistyczny i realistyczno odrealniony sposób pokazująca to, przerażające i okropne. Elementy gore występują coraz częściej we współczesnych produkcjach. Są one bardzo wyrazistym środkiem ekspresji, który powoduje wyjście widza ze swojej strefy komfortu psychicznego od samego spojrzenia na ekran. Makabryczne obrazy odzwierciedlają absurd sytuacji i pokazują konsekwencje sytuacji, w których przekroczone zostały wszystkie granice etyczne.</p><p>Gore, jest gatunkiem, który jeżeli w ogóle do czegokolwiek dąży, to do formy a nie treści. Często produkcje posiadają fabularne luki, niekonsekwencje w decyzjach bohaterów i fragmenty niewnoszące nic do akcji. Kolejną wadą jest balansowanie ma granicy odrażającej estetyki i prawdziwego zła. W filmach artystycznych makabryczne sceny zazwyczaj posiadają drugie dno – są odzwierciedleniem paranoi, przemocy lub bezwzględności, które należy jednoznacznie potępić. Nurt gore wywodzi się jednak z kina komercyjnego niskiej klasy. Stwarza poważne zagrożenie dla odbiorców kina niezaangażowanego. Dla widzów poszukujących w seansach adrenaliny, przemoc i brutalizm stają się rozrywką. Powoduje to zmianę nastawienia do sytuacji obrazowanych przez gore i odbieranie ich jako zjawisko ciekawe i ekscytujące, co rodzi społeczne patologie.</p><p>Zaletą gore, jest spuścizna, jaką twór ten pozostawił. Body horror, który zakwitł na gruncie gore jest nurtem dużo bardziej ambitnym i wielowarstwowym, wzbogaconym o drastyczne sceny. Filmy te nie są dreszczowcami mającymi przestraszyć widza. Koncentrują się wokół thrillera, sci-fi, dramatu psychologicznego i społecznego. Zawierają krwawą estetykę, pełną przemocy i naturalizmu, która służy do pokazania absurdalnej skali ukazanych problemów. Twórcy body horrorów często skupiają się wokół tematyki konsumpcjonizmu, wyzysku korporacyjnego, zaniku wartości lub katastrofizmu klimatycznego politycznego.</p><p>Gore mimo swoich wad wypełniło lukę w uporządkowanym, schludnym i cenzuralnym świecie kina. Gdy scenografia i efekty specjalne zrobione są profesjonalnie i z kunsztem, gore tworzy ekscentryczną, lecz fascynująca estetykę, pozwalająca przeżyć dreszcze na własnej skórze. Mimo zaniku popularności gore i uniwersalizacji kina, elementy tego gatunku pozostaną nieodłącznym elementem zarówno tanich horrorów straszaków, jak i wyważonych thrillerów psychologicznych stworzonych przez podążających własną drogą artystów.</p><p> </p><p>by vinxent</p>

   <footer>
       <p class="pf1">&#169 Club 34 2022-2023</p>
       <a href="../home.html" style="width:33%; text-align:center;"><img src="../../zdj/trred.png" width=25 high=25></a>
       <a href="../doppler.html" class=sbutton style="width: 33%;"><p class="pf2">Never trust yourself</p></a>
      </footer> 
  </center>

  
  



  </body>
</html>

