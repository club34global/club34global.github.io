<!DOCTYPE html>
<html>
  <head>
    <meta charset="utf-8">
    <title>c34.global</title>
    <link href="../../style/2center.css" rel="stylesheet" >
    <link href="../../style/2center2.css" rel="stylesheet" >
    <link rel="shortcut icon" href="../../zdj/favicon.ico" type="image/x-icon">
  </head>
  <body>

  <center id="cet">
    
    <h1>Ludzkie pytanie - Blog filmowy #26</h1>
    <center><img id="artimg" src="https://cms.tabakalera.eus/sites/default/files/styles/breakpoint_1920/public/2023-03/id8322-la_question_humaine-nicolas-klotz-elisabeth-perceval.jpg"></center>

    <p>Heartbeat Detector lub La question humaine warto zobaczyć chociażby ze względu na rewelacyjną rolę Mathieu Amalrica. Nie jest to oczywiście jedyny walor, jaki film może zaoferować, ponieważ jego niepokojący przekaz zostaje z człowiekiem na długo. Produkcja nie weszła nigdy do Polskich kin, ani telewizji, nie dostała nawet oficjalnego tytułu, a niewielki rozgłos zapewnia jej zapewne tylko przednia obsada, w kt&oacute;rej znaleźć można r&oacute;wnież innego wielkiego francuskiego aktora &ndash; Michael Lonsdale.</p>
<p>Gł&oacute;wnym motywem jest los pracującego w wielkiej firmie psychologa biznesowego. Zar&oacute;wno on sam, jak i jego otoczenie reprezentują bezwzględne, ponure, podstępne i chciwe środowisko korporacyjne. Bohater jest przebiegły, dzięki umiejętności analizowania sytuacji i nienagannemu, choć perswazyjnemu stylu wypowiedzi potrafi doskonale rozgrywać formalne i mniej oficjalne spotkania, aby uzyskać z nich największe korzyści i wyciągnąć potrzebne informacje. Funkcjonowanie firmy, dla kt&oacute;rej pracuje i gdzie cieszy się dużym poważaniem przypomina historie o antyutopijnych zakładach pracy, w kt&oacute;rych wszyscy wzajemnie wciąż się podejrzewają i każdy nieustannie boi się o utratę posady. Bohater czuje się w nim jak ryba w wodzie i wciąż rozdaje karty, lecz jego dramat rozpoczyna się, gdy łapie go wypalenie. Traci pewność swojej pozycji i popada w paranoję, dostrzegając absurd całego swojego życia.</p>
<p>Niezwykle ciekawym zabiegiem wykonanym przez reżysera &ndash; Nicolas Klotza jest zestawienie kultury wysokiej, reprezentowanej przez muzykę klasyczną oraz występy tradycyjnych pieśniarzy z chaotyczną i mroczną sceną rave&rsquo;u. Ogromną zaletą jest zawarcie w filmie wielu fragment&oacute;w opuszczających na moment fabułę i pokazujących obcowanie bohater&oacute;w ze sztuką. Muzyka skrzypiec, czy śpiew sopranu zdają się jednoznacznie wiązać z przemijającą, dawną, tradycyjną rozrywką, kt&oacute;ra w rzeczywistości zachwyca już jedynie nieliczną garstkę ludzi starego pokolenia, a dla pozostałych jest jedynie sposobem na pokazanie się w towarzystwie lub formalną okolicznością. Z drugiej strony nadciągająca nowa fala muzyki techno, wydaje się obca, ale niezwykle kusząca staje się prawdziwą formą zabawy. Zatracenie się w rytmie transowej muzyki, upojenie do nieprzytomności i porzucenie godności są dla bohatera ucieczką od sformalizowanego, poukładanego w myśl reguł, przemyślanego życia.</p>
<p>Scena stroboskopowego pocałunku pozostaje jednym z najbardziej zmysłowych ujęć wsp&oacute;łczesnego kina. Jej dynamizm, tajemniczość i wszechobecny zgiełk są wyrazem najwyższego kunsztu umiejętności operatorskich, reżyserskich i aktorskich, jak r&oacute;wnież aluzją ulotności, ale też rozedrgania emocjonalnego bohatera w nieprzeniknionym świecie. Całość zdjęć dor&oacute;wnuje poziomem perełkom nocnego kina, takim jak ezoteryczne produkcje Lyncha &ndash; Lost Highway, czy Blue Velvet. Magia sylwetek i twarzy wynurzających się z czerni, ujęcia łodzi płynącej pośr&oacute;d mroku i szare, zimne kadry monumentalnych biurowych korytarzy sprawiają, że widowisko ma niesamowity, oniryczny charakter.</p>
<p>Klotz porusza r&oacute;wnież temat nazizmu i wpływu faszystowskich zbrodni z przeszłości na wsp&oacute;łczesnych ludzi. Wątek ten, wok&oacute;ł kt&oacute;rego gromadzi się znaczna część filmu pozostaje jednak w dużym stopniu niezrozumiały i niepasujący do całej, zbudowanej wok&oacute;ł gł&oacute;wnego bohatera sytuacji. Jakkolwiek jest to problem ważny i nie można traktować go jako tabu, tutaj przejął zbytnią inicjatywę i w spos&oacute;b nieukierunkowany przesłonił inne ważne motywy. Można r&oacute;wnież zauważyć pewne konotacje tego wątku z problemami bohatera, jak i możliwe nawet, że symboliczne por&oacute;wnanie bezwzględności korporacjonizmu do nazizmu, lecz jeśli taki był zamysł to jego wykonanie pozostaje niesp&oacute;jne, a przekaz rozmyty.</p>
<p>Mimo drobnego rozczarowania niezrozumiałym zakończeniem jestem ogromnie zadowolony, że udało mi się dotrzeć do tego filmu, ponieważ zachwycił mnie swoim wykonaniem i przejął tragicznymi losami postaci. Stojąca za kamerą para &ndash; Elisabeth Perceval i Nicolas Klotz, kt&oacute;ra ma za sobą jeszcze wiele wsp&oacute;lnych produkcji zadbała o najwyższy poziom widowiska, hipnotyzując widza i nie pozwalając oderwać się od ekranu. Film ten jest świetnym materiałem na festiwalową retrospektywę i szczerzę liczę na nagłośnienie całej tw&oacute;rczości tego niedocenionego w naszym kraju reżysera.</p>

<p>~vinsent, 07 czerwca 2024</p>

   <footer>
       <p class="pf1">&#169 Club 34 2022-2024</p>
       <a href="../home.html" style="width:33%; text-align:center;"><img src="../../zdj/trred.png" width=25 high=25></a>
       <a href="../doppler.html" class=sbutton style="width: 33%;"><p class="pf2">Never trust yourself</p></a>
      </footer> 
  </center>

  
  



  </body>
</html>

