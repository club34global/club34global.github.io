<!DOCTYPE html>
<html>
  <head>
    <meta charset="utf-8">
    <title>c34.global</title>
    <link href="../../style/2center.css" rel="stylesheet" >
    <link href="../../style/2center2.css" rel="stylesheet" >
    <link rel="shortcut icon" href="../../zdj/favicon.ico" type="image/x-icon">
  </head>
  <body>

  <center id="cet">
    
    <h1>Filmy nieznane - epizod 2.</h1>
    <center><img id="artimg" src="https://grantland.com/wp-content/uploads/2015/02/forbidden-room-mathieu-amalric.png"></center>

    <h1>Tykho Moon</h1><p>Dla kina fantastyki naukowej od zawsze pierwszorzędowym źr&oacute;dłem inspiracji był komiks. Choć dzisiaj mało kto sięga po komiksy, największe korporacje show-biznesowe takie jak Marvel czy DC wciąż bombardują nas setnymi wersjami przyg&oacute;d rysunkowych bohater&oacute;w sprzed kilku dekad. Te gałęzie popkultury są jednak połączone tylko jednokierunkowo, ponieważ filmowcy zazwyczaj biernie przejmują stylistykę i motywy od zmarłych przed laty rysownik&oacute;w. Wyjątkiem jest Enki Bilal, francuski tw&oacute;rca ikonicznych komiks&oacute;w. Jedna z jego historii nigdy nie stała się <em>powieścią graficzną</em>, lecz od razu przyjęła formę <em>motion picture</em>. Tykho Moon to genialna porcja utopistycznego kina o władzy i absurdach autokracji. Może to za sprawą komiksowego sznytu, a może dzięki wyjątkowej scenografii, przestarzałym wnętrzom i opustoszałym ulicom, film przypomina mi SF w stylu&hellip; czeskim! Pod względem graficznym wiele wsp&oacute;lnego ma z perełkami kinematografii komunistycznej Czechosłowacji, takimi jak <em>Przypadek dla początkującego kata</em>, czy dziełami Very Chytilovej. Warstwa techniczna filmu, obejmująca scenerię, design, zdjęcia, kostiumy, efekty specjalne nie pozostawia absolutnie żadnych zastrzeżeń. Dodatkowo podziwiać można zjawiskowy aktorski kwartet i aż dziwne, że przy tak gwiazdorskiej obsadzie produkcja nie doczekała się premiery kinowej ani telewizyjnej w Polsce. Na pierwszym planie oszałamiająco piękna i wciąż zaaferowana Julie Delpy, a wok&oacute;ł niej nieco już podstarzali, lecz w bardzo solidnych rolach Michel Piccoli, Jean-Louis Trintignant i Richard Bohringer.</p>

<h1>Zakazany pokój</h1>    <p>Nie da się ukryć powiązania między <em>Zakazanym pokojem</em> a omawianym tu już wcześniej filmem <em>Trzy korony marynarza</em>. Wsp&oacute;lnym mianownikiem produkcji jest swoista epizodyczność fabuły, a raczej jej ziarnistość, bowiem składa się z licznych rozsianych w czasie i miejscach historii i nowelek, przeplatających się nieznacznie i delikatnie interferujących na siebie. R&oacute;wnież geneza gatunkowa jest w zasadzie tożsama, choć Guy Maddin posunął się o czterdzieści tysięcy kilometr&oacute;w dalej od Raula Ruiza i okrążył ziemię tylko jego film m&oacute;gł zostać wrzucony do tej samej filmwebowej tabelki &ndash; FILMY SURREALISTYCZNE. R&oacute;żnica jest znaczna, gdyż Zakazany pok&oacute;j to surrealizm do potęgi, przy kt&oacute;rym Tw&oacute;j ulubiony odcinek <em>Twin Peaks</em> jest jak <em>Na dobre i na złe</em>. Poziom abstrakcji sięga <em>Psa andaluzyjskiego</em>, a tytuł ten przywołany jest nieprzypadkowo, gdyż Maddin z ekipą nawiązują całą konstrukcją widowiska do przedwojennego kina europejskiego, przeplatając fragmenty nieme dźwiękowymi i nie wychodząc poza skalę obrazu 360p. Efekty specjalne i scenografia jest ukłonem w stronę mistrzowskich dekoracji klasyk&oacute;w lat trzydziestych, takich jak <em>Gabinet doktora Caligari</em> albo <em>Metropolis</em>. <em>Zakazany pok&oacute;j</em> do dwugodzinna metafizyczna podr&oacute;ż przez przypadkowe światy, gatunki i motywy wprowadzająca w zapierający trans. Jako wisienkę na torcie prezentuję i polecam epizod ze świetną rolą Mathieu Amalrica oraz wyjątkową scenę pożegnania ojca.</p>

   <footer>
       <p class="pf1">&#169 Club 34 2022-2024</p>
       <a href="../home.html" style="width:33%; text-align:center;"><img src="../../zdj/trred.png" width=25 high=25></a>
       <a href="../doppler.html" class=sbutton style="width: 33%;"><p class="pf2">Never trust yourself</p></a>
      </footer> 
  </center>

  
  



  </body>
</html>

