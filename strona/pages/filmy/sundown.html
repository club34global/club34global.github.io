<!DOCTYPE html>
<html>
  <head>
    <meta charset="utf-8">
    <title>c34.global</title>
    <link href="../../style/2center.css" rel="stylesheet" >
    <link href="../../style/2center2.css" rel="stylesheet" >
    <link rel="shortcut icon" href="../../zdj/favicon.ico" type="image/x-icon">
  </head>
  <body>

  <center id="cet">
    
    <h1>Senność w Acapulco</h1>
    <center><img id="artimg" src="https://fwcdn.pl/fph/72/52/877252/1130267_1.1.jpg"></center>

    <p>Senność w Acapulco &ndash; tak jeszcze dwadzieścia lat temu Michael Franco m&oacute;głby zatytułować swoją najbardziej kasową produkcję. Rozpuszczające słońce, zimne piwo i falujący ocean stanowią gł&oacute;wny cel obiektywu kamery. Okazyjne ujęcia padają na gwiazdorską obsadę i inne elementy meksykańskiej sielanki. Choć film jest pozornie letargiczny, nie brakuje w nim mocnych wrażeń i nagłych zwrot&oacute;w akcji &ndash; a wszystko to aby finalnie zaczarować widza przez odsłonięcie ostatniej karty.</p>
<p>Aftersun to produkcja na kt&oacute;rą patrzeć można bez końca. Szerokie plany, statyczne kadry, gra barw i krajobraz&oacute;w. W centrum monumentalny, niewzruszony i wiecznie łagodny Tim Roth, a u jego boku wzburzona i pełna wyrzut&oacute;w Charlotte Gainsbourg. Akcja toczy się powoli i co jakiś czas zostaje wzburzona diametralnie zmieniając sytuację bohater&oacute;w.</p>
<p>Po zakończeniu seansu cała intryga staje się oczywista a fabuła liniowa, lecz do ostatnich chwil Franco trzyma w napięciu i nie pozwala odpowiedzieć sobie na pytanie &bdquo;O czym właściwie jest ten film?&rdquo;. Fortuna, morderstwo, pożądanie z pewnością wprowadziłyby wielu w skrajne emocje, ale dla niekt&oacute;rych stają się obojętne. Bez spoilerowania zdradzić można, że Aftersun to film o odpoczynku i poszukiwaniu harmonii ducha w materialistycznym świecie.</p>
<p>Franco poszedł jednak prostą ścieżką umieszczając bohater&oacute;w w wygodnej sytuacji ponadprzeciętnego dostatku. Pozwala to wygładzić liczne zawikłania fabuły i skierować ją na właściwe, jakże interesujące, tory. W każdym razie odbiera to realizm i życiowość historii pozostawiając ją w sferze wyimaginowanych rozważań bez przełożenia na rzeczywistość.</p><p>vinsent, 01.01.2024.</p>

   <footer>
       <p class="pf1">&#169 Club 34 2022-2024</p>
       <a href="../home.html" style="width:33%; text-align:center;"><img src="../../zdj/trred.png" width=25 high=25></a>
       <a href="../doppler.html" class=sbutton style="width: 33%;"><p class="pf2">Never trust yourself</p></a>
      </footer> 
  </center>

  
  



  </body>
</html>

