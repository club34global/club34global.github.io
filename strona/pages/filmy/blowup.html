<!DOCTYPE html>
<html>
  <head>
    <meta charset="utf-8">
    <title>Powiększenie</title>
    <link href="../../style/2center.css" rel="stylesheet" >
    <link href="../../style/2center2.css" rel="stylesheet" >
    <link rel="shortcut icon" href="../zdj/favicon.ico" type="image/x-icon">
  </head>
  <body>

  <center id="cet">

   <h1>powiększenie (1966) - Blog filmowy #27</h1>
   <p>21.02.2022</p>
   <p>Zabranie się do oglądnięcia tego filmu sprawiło mi wiele trudu. Powodem tego był oczywiście reżyser – Antonioni. Pierwszym jego filmem, po który się sięgnąłem była „Noc”. Moje wrażenia były bardzo pozytywne, gdyż film dorównywał pod wieloma względami do klasyków Felliniego. Jednak dalsza część trylogii Antonioniego z Moniką Vitti, sprawiła mi duży zawód. „Zaćmienie” będące filmem wg mnie dobrym, aczkolwiek bez przebłysku geniuszu i „Przygoda” czyli przedstawienie marazmu bogatych Włochów i Włoszek z lat 60 w bardzo średnim wydaniu. Jednak „powiększenie” to (dla mnie) powrót Antonioniego w wielkim stylu. Jeżeli miałbym krótko zrecenzować ten film to napisał bym, że nie ma w nim ani jednej złej  sceny i ani jednego złego kadru.</p>
   <p>Zaczynając od początku, można dostrzec świetny epilog w postaci wozu z mimami. Widz jeszcze nie wie o co chodzi, ale ja zawsze doceniam rozpoczęcie filmu takimi właśnie scenami. Są one potrzebne aby po okładce jaką są napisy, uspokoić i wyciszyć odbiorcę i wprowadzić go w nastrój seansu. Jednym z moich ulubionych epilogów jest wprowadzenie do filmu „Autor widmo” Polańskiego. Przedstawia ono przez kilkadziesiąt sekund płynący we mgle prom i dźwięk jego pracy. Proste, a od razu pokazuje klasę produkcji.</p>
   <p>Cały film jest bardzo dopracowany. Każda scena jest tu potrzeba, wprowadza coś. Wprowadzono też kilku bohaterów i co ważne podzielonych na tych prostych, oczywistych oraz na bardziej złożonych, których relacji z bohaterem nie można do końca określić. Taki podział jest niezwykle ważny w kontekście kształtowanie obrazu głównej postaci. To jak obchodzi się z innymi jest przecież najważniejszym elementem poznania jego osobowości. W filmie Thomas  prezentuje wartości charakterystyczne dla nurtu kina włoskiego lat 60. Znudzenie światem, podanie prądowi, dostrzeganie braku sensu w życiu. To wszystko jest elementem osobowości bohatera, ale poza tym wprowadzone są jeszcze nowatorskie cechy. W bohaterze rodzi się chęć przełamania prostego schematu życia. Pragnie odtrącić schemat i w końcu przydać się do czegoś światu. Niestety finał jest znowu rozczarowaniem. Łatwiej jest ulec rozkoszom luźnego życia, ciągłych przyjęć i zabaw, niż stawić czoła prawdziwym problemom. Główny bohater przesypia szansę na zmianę swojego życia. Może nigdy już nie podejmie takiej próby, a może za każdym razem odpuści, bo słodkie życie męczy, ale uzależnia.</p>
   <p>Innym ważnym przesłaniem filmu jest ulotność i niestałość świata. Wszystko stale się zmienia. Coś stale się rodzi, a coś umiera. Na podstawie „Powiększania” można wysnuć wniosek że empiryczne poznanie może stać się najmniej wiarygodne, a to co widzimy nie trwa wiecznie i zawsze może ulec zmianie. Warto przytoczyć tutaj słowa „czy świat istnieje, kiedy zamknie się oczy?”. W myśl tego filmu – nie do końca. Gdy traci się możliwość fizycznego zbadania jakiegoś bytu traci się jakiekolwiek dowody jego istnienia, a skoro wszystko zmienia się stale nie można być pewnym niczego. Zatem można przytoczyć słowa Schopenhauera, że świat jest tylko wyobrażeniem i będą one tu w pełni słuszne. Do ostatecznego wniosku o ulotności świata prowadzi oczywiście epilog,  przestawiający mimów. Pokazuje, że to czy coś na prawdę jest, czy tego nie ma nie ma znaczenia. Liczy się w to co się wieży, a empiryczne zbadanie przedmiotu lub bytu nie stanowi potwierdzenia jego istnienia ani wartości.</p>
   <p>Na koniec kilka słów o warstwie technicznej. Tu we wszystkich aspektach jestem na tak. Najbardziej zafascynowały mnie piękne ujęcia w parku. Tak jak zachwyciły Thomasa fotografie, które tam wykonał, tak mnie fascytuną sceny nagrane w tym miejscu. Jeżeli kręcić filmy w plenerze to właśnie tak. Szerokie plany, postacie będące w harmonii w układem przyrody i przedstawianie barw, kształtów natury w pełnej okazałości.</p>
   <p>Podsumowując, uważam „Powiększenie” za bardzo udaną produkcję. Do niczego nie mogę mieć zastrzeżeń, a przesłanie filmu, które nie jest podane na tacy i daje odbiorcy duże pole do własnej interpretacji, nadaje filmowi ogromną wartość. Najlepszy film Antonioniego. Klasa!</p>
   <p>Moja ocena: 9/10</p>




   
   <p>Moja ocena: 9/10</p>
</br>
</br>
</br>

  <footer> 
  <table WIDTH=1500 id=tf>
     <TR>
         <TH width=33%><p id=cpr>&#169 Club 34 2022</p></TH>
         <TH width=33%><a href="../home.html"><img src="../../zdj/trred.png" width=25 high=25></a></TH>
         <TH width=33%><p id=never>Never trust yourself</p></TH>
     </TR>
   </table>
  </footer>
</center>



  </body>
</html>

