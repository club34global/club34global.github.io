<!DOCTYPE html>
<html>
  <head>
    <meta charset="utf-8">
    <title>c34.global</title>
    <link href="../../style/2center.css" rel="stylesheet" >
    <link href="../../style/2center2.css" rel="stylesheet" >
    <link rel="shortcut icon" href="../../zdj/favicon.ico" type="image/x-icon">
  </head>
  <body>

  <center id="cet">
    
    <h1>Kwiaty mojego życia – Recenzja filmu Trois souvenirs de ma jeunesse</h1>
    <center><img id="artimg" src="https://media.senscritique.com/media/000020438172/1200/trois_souvenirs_de_ma_jeunesse.jpg"></center>

    <p><em>Trois souvenirs de ma jeunesse</em> to film, na kt&oacute;ry nie można trafić przypadkowo. Liczba odtworzeń, ani oceny internaut&oacute;w nie zachęcają do zainteresowania się i podjęcia pr&oacute;by poznania fabuły. Jest to doskonały przykład wsp&oacute;łczesnego europejskiego filmu z kategorii festiwalowe perełki. Żywot takich produkcji jest początkowo bardzo intensywny &ndash; autorzy objeżdżają świat, wystawiając film na kolejnych pokazach i zbierają większe lub mniejsze uznanie dla swojej pracy. Gdy sezon festiwalowy się kończy, produkcja trafia na dno szuflady w archiwum. Rok p&oacute;źniej czeka ją jeszcze cicha premiera kinowa w kraju ojczystym, po czym może spokojnie spocząć w odmęcie przeszłości.</p>
<p>Jednakże <em>Trois souvenirs de ma jeunesse</em> przyciąga uwagę nazwiskiem reżysera, kt&oacute;ry nie jest debiutantem podrzędnych festiwali, a uznanym od wielu lat wolnym strzelcem na francuskim ekranie. Arnaud Desplechin po raz kolejny pokazał, że za kamerą podąża własną, dobrze już przetartą ścieżką. Film można oceniać tylko w kontekście wszystkich produkcji Desplechina, ponieważ stanowią one uzupełniającą się całość. Każdy kolejny film to konstytutywny proces tw&oacute;rczy pełen powrot&oacute;w do dobrze znanych motyw&oacute;w i niespodziewanie wprowadzonych nowych wątk&oacute;w.</p>
<p>Brak polskiego ani zunifikowanego międzynarodowego tytułu sprawia problemy w dyskursie nad filmem. W oryginalnej dystrybucji, we Francji, wyświetlano go pod tytułem <em>Trois souvenirs de ma jeunesse</em> (Trzy wspomnienia z dzieciństwa), ale na światowe ekrany płynął pod nazwami takimi jak <em>My Golden Days</em>, <em>My Golden Years</em> i <em>Three Memories of a Childhood</em>. W Polsce produkcja nie odbiła się szerokim echem i zaliczyła tylko kilka projekcji. Zyskała jednak uznanie rodzimych sobie krytyk&oacute;w, zwieńczone statuetką z Cannes i Cezarem.</p>
<p>Historia przedstawiona w filmie jest głęboko zakotwiczona w dorobku artystycznym Desplechina. Pierwszoplanowym bohaterem jest Paul Dedalus, kt&oacute;rego widownia poznała już w jednym z pierwszych dzieł reżysera &ndash; <em>O co chodzi w seksie?</em> (1996). <em>Trzy wspomnienia</em> nie są jednak sequelem, gdyż nie pozostają w bezpośredniej koneksji faktologicznej i chronologicznej z pierwszą częścią historii. Filmy są niesp&oacute;jne fabularnie i przedstawiają inną wersję życia bohatera, z tego samego okresu młodości. Mimo to Paul pozostaje archetypem postaci dla wszystkich film&oacute;w Desplechina i w osobie odgrywającego tę rolę w obu produkcjach Mathieu Amalrica, koncentruje paradygmatyczne spojrzenie reżysera na świat. Innymi słowy Paul Dedalus (pod postacią Amalrica) jest bohaterem o określonym charakterze i podejściu do życia, kt&oacute;rego historię z r&oacute;żnych perspektyw i na r&oacute;żne sposoby przedstawia wciąż od nowa Desplechin. Znaleźć można go też pod postacią Ismaela pojawiającego się w <em>Kr&oacute;lach i kr&oacute;lowej</em> (2004) i wydanych trzy lata p&oacute;źniej niż <em>Trzy wspomnienia</em> &ndash; <em>Kobietach mojego życia</em> (2017). Odpowiednikiem Paula w <em>Jimmy P.</em> (2013) jest Georges Devereux, a w <em>Świątecznych opowieściach</em> (2008) autor postanowił zaplątać wszystko jeszcze bardziej i wprowadził Amalrica jako gł&oacute;wną postać &ndash; Henri&rsquo;ego, zaś epizodycznym bohaterem uczynił nieunormowanego nastolatka Paula Dedalusa.</p>
<p>Postać wsp&oacute;łtworzona przez wizerunek Mathieu Amalrica i spos&oacute;b myślenia Desplechina, niezależnie pod jakim imieniem występuje, kumuluje w sobie szereg podstawowych cech, kt&oacute;re determinują na sw&oacute;j spos&oacute;b fabułę każdego z film&oacute;w. Paul Dedalus jest intelektualistą, często pracownikiem naukowym lub studentem, związanym z wysoko teoretycznymi naukami humanistycznymi. Zajmuje się antropologią lub socjologią, choć bywa też artystą. Ma pewien związek ze służbą dyplomatyczną, najczęściej za pośrednictwem brata Ivana. Do jego międzynarodowych układ&oacute;w zaliczyć należy też liczne związki z Żydami i kulturą judaistyczną, kt&oacute;rą fascynacji nie kryje Desplechin. Paul jest osobą bezpośrednią, m&oacute;wiącą wprost co myśli, niebojącą się ponieść konsekwencji swoich pogląd&oacute;w. Nadużywa alkoholu i wielokrotnie w swej długiej karierze był bankrutem zar&oacute;wno finansowym, jak i towarzyskim. Choć otaczają go niezliczone kobiety, ostatecznie pozostaje samotnikiem, poświęca się w pełni pracy, zatracając się w obowiązkach i marzeniach. Potrafi głęboko kochać, przeżywać namiętne i pełne uczucia romanse, jednak jego bezkompromisowy charakter nie pozwala mu utrzymać żadnej relacji na długi czas. Wierzy w miłość doskonałą i nigdy nie zapomina kobiet, do kt&oacute;rych naprawdę coś czuł. Opuszcza je jedynie fizycznie, lecz pozostają w jego sercu na zawsze.</p>
<p>Postać Paula to prototyp, taki jak <em>Arlekin</em> lub <em>Dottore</em> w <em>Komedii Dell&rsquo;arte</em>, postać charakterystyczna i określona, jednak w każdej sztuce umieszczona w innym świecie i w obliczu innych problem&oacute;w. W <em>Trois souvenirs de ma jeunesse </em>kamera śledzi drobne urywki obecnie pięćdziesięcioletniego Paula, skupiając się jednak na jego młodości z czas&oacute;w liceum i studi&oacute;w. Film jest niesłychanie długi i ciągnie się niemal jak saga, odsłaniając kolejne etapy życia Dedalusa. Następne wątki rozpoczynają się, pozostawiając w tyle istotne jeszcze przed chwilą momenty, aby przejść do opisu następnych lat młodości bohatera.</p>
<p>Mankamentem filmu jest achillesowa pięta wielu dojrzałych reżyser&oacute;w, kt&oacute;rzy po kilkudziesięciu latach tw&oacute;rczości pr&oacute;bują tchnąć życie w swoją sztukę. Powr&oacute;t do tematyki młodości przer&oacute;sł już niejednego geniusza wielkiego ekranu (jak chociażby Morgensterna w <em>Mniejszym Źle</em>) i nie da się ukryć, że Desplechin r&oacute;wnież wpadł w tą pułapkę. Po pierwsze film strasznie się dłuży, kolejne akty nie wzbudzają zainteresowania, ani nie pozostają w logicznym związku z pozostałymi. Po drugie motywacje postaci bywają przejaskrawione i spos&oacute;b przedstawienia relacji łączących postacie staje się nad wyraz dosłowny. Nie należy jednak wieszać czarnych chmur nad reżyserem, gdyż znając poprzednie oblicza w jakie wcielił Amalrica, oglądanie <em>Trzech wspomnień z dzieciństwa</em> jest sentymentalną podr&oacute;żą w ten niesamowicie wykreowany przez geniusza Desplechina świat. W prawdzie dłużyzny i piętrzenie się pozornie nieistotnych wątk&oacute;w cechują wszystkie jego produkcje, jest to jednak maniera nie wielce szkodliwa, a z czasem nadająca nawet uroku. Warto mieć także na uwadze, że w swoim kolejnym kinowym filmie (<em>Kobiety mojego życia</em>) Desplechin wraca do formy i rozdaje karty w starym, dobrym stylu.</p>
<p><em>Trois souvenirs de ma jeunesse</em> jest kolejną odsłoną historii Paula Dedalusa. Opowiada o jego życiu zgodnym z zasadami i walce o swoje miejsce na świecie. Pokazuje miłość, kt&oacute;ra jest piękna, mimo że nie jest wieczna ani silna, tylko delikatna i ulotna. Przede wszystkim jest to jednak następny element pasujący do wizji sztuki tworzonej przez Arnaud Desplechina, będącej zaczynającą się wciąż na nowo, a jednak tą samą, opowieścią.</p>
<p>~xi vampire, 26.01.2025.</p>
<br><br>
<p>zdjęcie nagłówka: https://www.senscritique.com/film/trois_souvenirs_de_ma_jeunesse/12661872</p>
   <footer>
       <p class="pf1">&#169 Club 34 2025</p>
       <a href="../home.html" style="width:33%; text-align:center;"><img src="../../zdj/trred.png" width=25 high=25></a>
       <a href="../doppler.html" class=sbutton style="width: 33%;"><p class="pf2">Never trust yourself</p></a>
      </footer> 
  </center>

  
  



  </body>
</html>

