<!DOCTYPE html>
<html>
  <head>
    <meta charset="utf-8">
    <title>nh2</title>
    <link href="../../style/2center.css" rel="stylesheet" >
    <link href="../../style/2center2.css" rel="stylesheet" >
    <link rel="shortcut icon" href="../zdj/favicon.ico" type="image/x-icon">
  </head>
  <body>

  <center id="cet">
    
    <h1>MFF Nowe Horyzonty – cz. 2.</h1>
<p>24.07.2023 r.</p>
<p> </p>
<p><strong>Pusty</strong></p>
<p> </p>
<p>Jeżeli ktoś powie wam coś w stylu: „Moje życie to film, ale to «<em>Pusty</em>» 2023 KOR, dir. Min-hyeong Kil” to znaczy, że ma depresję.</p>
<p>Nie będzie spoilerem, a raczej przestrogą lub deską ratunku, jeżeli powiem, że <em>Pusty</em> to 1h 9min pantomimy, a raczej wizualnej galerii sztuki alternatywnej. Nie dziwne, że znaczna część publiczności stopniowo opuściła salę kinową podczas pierwszych dwóch kwadransów seansu. Zamiast fabuły, czy dialogów można odnaleźć tu trwające po kilka minut nieruchome kadry skierowane na zastygnięte postacie i wszechobecny industrialny szum. Największy problem, jaki mam z tym filmem, jest taki, że nasuwa on kilka ścieżek interpretacji, ale nie daje żadnych wskazówek, czy którakolwiek z nich ma jakiekolwiek pokrycie. Ten koncept – bo ciężko zakwalifikować to jako film, albo nawet antyfilm – może być dokładnie tym, o czym myśli się, że jest lub zupełnie czymś innym. Zarys mojej interpretacji, opiera się na próbie odnalezienia w <em>Pustym</em>, manifestu przeciwko nadmiernemu rozwoju cywilizacji i wypychania człowieka poza jego miejsce w naturze poprzez urbanizację i uprzemysłowienie. Narzucają się też wątki alienacji i trudności odnalezienia się w społeczeństwie żyjącym szybko, głośno (bardzo głośno), w stałej pogoni za szczęściem, pieniędzmi etc., biernego poddania się temu i przytłoczenia.</p>
<p>Jako całość może wydawać się nudny, jest jednak okazją do zmierzenia się z własnymi myślami w obliczu tej zagadkowej projekcji. Wprawia to jednak raczej w przygnębienie i ciężko dojść do entuzjastycznych wniosków.</p>
<p> </p>
<p><strong>Emigracja wewnętrzna</strong></p>
<p> </p>
<p><em>Emigracja wewnętrzna</em>, 2023 DEN reż.: Malene Choi Jensen to ujęcie klasycznego dla duńskich filmów tematu w jakże klasyczny sposób. Choć do duńskiej dogmy daleko, a film przypomina bardziej <em>Toma</em> od Xaviera Dolana, niż jakąkolwiek skandynawską produkcję, to motyw jest raczej oklepany i niezmienny. Dramat farmerski, bo tak można określić jego gatunek, porusza w mało introspektywny sposób temat wyobcowania ze społeczeństwa i cichej, wyłaniającej się ze wnętrza tęsknoty do innej rzeczywistości. Jako ciekawostkę wprowadzono kilka wątków polskich, co zapewne przyczyniło się do projekcji na MFF NH. Poza tym zaskakują elementy fantastyczne, które odbierają tylko poczucie utrzymywanego dotychczas realizmu i naturalizmu oraz możliwość utożsamienia się z historią. Pojawiają się również wstawki w stylu <em>Twin Peaks</em>, które zaciemniają nieco przejrzystość przesłania.</p>
<p><br /><br /></p>

   <footer>
       <p class="pf1">&#169 Club 34 2022-2023</p>
       <a href="../home.html" style="width:33%; text-align:center;"><img src="../../zdj/trred.png" width=25 high=25></a>
       <a href="../doppler.html" class=sbutton style="width: 33%;"><p class="pf2">Never trust yourself</p></a>
      </footer> 
  </center>

  
  



  </body>
</html>

